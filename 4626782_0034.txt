 

⁴- 21-

est‚ cadit. Socrates virtutem non nisi cognoscendo adipiscen-
dam esse dixerat. Idem contendit Plato, in dies vero hanc
sententiam immutat atque corrigit. E quinque fontibus ho-
nestis philosophicam, quam postea a vulgari seiungit, virtutem
- emanare docet: e iustitia, moderatione, sapientia, fortitudine,
pietate ¹). Quarum cum primas partes gerat iustitia, pro ipsa
virtute usurpatur. Quae sententia ita mutatur, ut non omni-
bus omnes virtutes inesse debere statuat—2). Hinc rursus pro-
greditur, quod quando factum sit, accurate potest indicari:
quattuor esse virtutes easque positas esse in singulis animae
partibus. Fit autem hic progressus quarto Reipublicae libro,
autea nusquam. Quae si tenes, id fortasse explanatur, cur
de iustitia, de moderatione, de fortitudine, de pietate emiserit
Plato dialogos, de sapientia minime: mutata sententia quo-
minus quintum emitteret prohibitus est. Quod utut se habet,
tempus fuisse constat, quo Plato nondum seiunxisset singulas
virtutes secundum animae partes. Tum vero scriptum esse
primum Politias librum firmis probari argumentis potest. Quem
ad finem acerrime nobis distinguendum est iustitiam inter et
moderationem. Quid sit moderatio, optime docemur de rep.
442d: σώφρονα (καλοῦμεν ἕνα ἕκαστον) τῇ φιλίᾳ καὶ ξυμφωνίᾳ
τῇ αὐτῶν τούτων, ὅταν τό τε ἄρχον καὶ τω ἐρχομένω τὸ λογι-
στικόν ὁμοδοξῶσι δεῖν ἄρχειν καὶ μή στασιάζωσιν αὐτῷ. Iu-
stitia vero est: τό ὑπόλοιπον σωφροσύνης καὶ ἀνδρείας καὶ
φρονήσεως, ὃ πᾶσι ἐκείνοις τὴν δύναμιν παρέσχεν ὥστε ἐγ-
γενέσθαι καὶ ἐγγενομένοις γε σωτηρίαν παρέχειν ἕως-περ ἂν
ἕνῇ (de rep. 433 b) ³). Quos locos e quarto Reipublicae libro
adscriptos provectiorem atque excultiorem Platonis doctrinam
ostendere contendimus. Componendus cum iis est Gorgiae,
quem ante Politiam scriptum esse nemo dubitat, locus 504d:
ταῖς δὲ τῆς ψυχῆς τάξεσι καὶ κοσμήσεσι (δοκεῖ ὄνομα εἶναι)
νόμιμόν τε καὶ νόμος, ὅθεν καὶ νόμιμοι γίγνονται καὶ κόσμιοι·
ταῦτα δ’ ἔστι δικαιοσύνη τε καὶ σωφροσύνη. Idem igitur fere

1) cf. Zeller l. l. p. ¹748 ann. 2.
2) Protag. 229e et Zeller l. 1. p. 748 ann. 1.
3) cf. quae Zellerus hac de re ingeniose expedivit 1. 1. p. 479 ann. 1.

