   
   
  
    
  
      
 
   
    
   
    
  
    
   
  
   
  
     
 
   

,25-

Restat, ut Zelleri respiciamus iudicium ¹), qui etsi conce-
dit posse particulatim editam esse Rempublicam‚ certum in toto
opere consilium atque rationem cognoscere sibi visus est. Spe-
ctare enim primi libri p. 330d finem dialogi (X 6080 sqq.).
Procedere totam disputationem a Cephali cum Socrate collo-
quio de vita post mortem exspectanda eodemque omnibus quae-
stionibus enodatis rediri. Quod casu factum esse neque equi-
dem sumere mihi possum sedspeotari primum decimo libro
libenter Zellero concedo. At si ultimus etiam Platoni non-
dum obversabatur liber, cum primum scribebat, tamen in
fine dialogi initium spectatum esse potest atque de animae
immortalitate verba fieri videntur, ut plane cumulateque opus
conficiatur. Num vero totum opus arte coagmentatum sit at-
que certum referat inde a principio consilium prorsus alia est
quaestio.

Atque nuper qui de Reipublicae recensione egit Kroh-
nius ²), Hermanni sententiam plane novis et gravissimis ar-
gumentis confirmare conatus est. Gradatim enim dialogum
scriptum esse ipsius Platonis verba aperte indicare dicit 3) de
rep. 394 d: μαντεύομαι, ἔφη, σκοπεῖσθαί σε, εἴτε παραδεξόμεθα
τραγῳδίαν τε καὶ κωμῳδίαν εἰς τὴν πόλιν, εἴτε καὶ οὔ. Ἴσως,
ἦν δ’ ἐγώ. ἴσως δὲ καὶ πλείω ἔτι τούτων’ οὗ γαρ δὴ ἔγωγέ πω
οἶδα, ἀλλ’ ὅπῃ ἂν ὅ λόγος ὥσπερ πνεῦμα φέρῃ ταύτῃ ἰτέον. Quae
opinio quantum distet a veri specie, non huius libelli esse
potest expedire, quamquam id quin moneam facere non pos-
sum lectorem non praeoccupatum iam ideo offendi non posse
his verbis, quia e responso Socratis: ἴσως, ἴσως δὲ καὶ πλείω
colligere licet τοὶ πλεῖω ταῦτα iam dudum Platoni constare.
Sed utut hoc se habet, veri multum vidit Krohnius; quod non
omnia vidit, miro factum sit oportet casu.

Verum enim vero quantum attinet ad libros II—VII ut
a Krohnio ita iam ab Hermanno in duas partes dilaceratae,
haec ratio e nostra opinione stare nullo pacto potest. Nam
. - sive Clitophonte dialogo commotum esse Platonem, ut scriberet

1) Phil. d. Gr. 11a 468 sqq.
2) ε(1. plat. Staat’ Halle 18763 ‘die plat. Frage' ibid. 1878.
3) d. plat. Staat p. 4 et 7.

