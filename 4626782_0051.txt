Vita.

 

Martinus Fridericus Rudolfus Kunert natus sum custrini , ’

a. d. IV. Non. Iul, a. 1857 patre Rudolfo et Dorothea matre,
quos adhuc superstites esse valde gaudeo. Litterarum ele-
mentis Custrini imbuto optime mihi contigit, ut gymnasii
Colbergensis‚ quod tum P. Schmiedero rectore florebat, fierem
discipulus. Maturitatis testimonio instructus a. 1876 Tubingam
me contuli, ubi scholas frequentavi Teufelii, Kostlini‚ Kugleri.
Tum Berolinensis academiae civis fui, ubi me docuerunt Kirch-
hoffius‚·Zellerus, I. Schmidtius, Wattmbachius, Steinthalius.
Vere anni 1878 almam hanc studiorum sedem adii; scholas
frequentavi Kiesslingii‚ Luetiohanni‚ Reifferscheidii, Susemihlii,
de Wilamowitzii. seminarii philologici moderantibus Kiess-
lingio et Wilamowitzio sodalis fui extraordinarius duo seme-
stria, ordinarius unum, nec non senior designatus, quo munere
quominus fungerer, corporis infirmitate impediebar.

Exercitationibus suis ut interessem benigne permiserunt
germanisticis Reifferscheidius, aristotelicis Susemihlius, Wila-
mowitzius metricis. His viris illustrissimis, imprimis Kiess-
lingio et Wssamowitzio, praeceptoribus singularibus, debitas
hic gratias ago.

 

